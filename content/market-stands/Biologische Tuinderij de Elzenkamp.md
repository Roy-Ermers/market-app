---
name: Biologische Tuinderij de Elzenkamp
categories:
  - Groente en fruit
locations:
  - place: Boerenmarkt
    city: Amersfoort
    'on': Friday
    time:
      - '10:00'
      - '17:00'
    coordinates:
      longitude: '5.3826127'
      latitude: '52.1596877'

---

# Biologische Tuinderij de Elzenkamp

In deze kraam word je op je wenken bediende door de twee vriendinnen Lindy en Martine. Ze werken beide ook op de Tuinderij en weten dus precies hoe de groente groeien.

De Elzenkamp is in 2008 begonnen met groentepakketten in de regio en had destijds ook een marktkraam op het bedrijf staan. Nu er een prachtige tuinderijwinkel op het bedrijf is, willen ze graag de marktkraamspullen gebruiken om ook Amersfoort te verblijden met hun verse, heerlijke groenten. Lindy en Martine vonden het leuk om die taak op zich te nemen, na altijd al op de markt te hebben gestaan naast hun studie.

In de kraam vind je een rijk assortiment aan biologische groenten uit Voorthuizen, aangevuld met ingekochte biologische groente en fruit. Zij proberen altijd zo lokaal mogelijk in te kopen, maar vinden het ook belangrijk om een compleet aanbod te hebben. Voor bananen kan je dus ook hier terecht. In elk seizoen vullen ze de basisgroentes aan met wat er dan op het land staat.

De specialiteit van De Elzenkamp zijn lokale, verse producten van hoge kwaliteit. Alle producten komen direct van de Tuinderij in Voorthuizen en zijn vaak een dag voor de markt geoogst. Dat proef je en merk je ook, doordat de producten langer goed blijven. Ze helpen je hier graag om deze producten het beste tot hun recht te laten komen en inspireren je graag met nieuwe recepten. Ook klanten beginnen vaak spontaan recepten met elkaar te delen. Het lijkt soms wel een levend kookboek!

Naast de marktkraam is de tuinderijwinkel in Voorthuizen elke vrijdag open van 13.00 tot 1700u en zaterdag van 9.00 tot 12.00 uur.