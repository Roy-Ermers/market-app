---
name: Hey!Noot
categories:
  - Noten en zuidvruchten
locations: []

---

# Hey!Noot

De Familie Zomer is de trotse eigenaar van deze notenkraam en is gespecialiseerd in het verkopen van verse en gezonde noten, gedroogde zuidvruchten en notenmixen. Niet alleen op de markt zijn ze zeer actief, ook voor horecaondernemingen, events en congressen maken zij graag een heerlijke notenmix klaar.

Halverwege 2018 is deze marktonderneming opgestart door vader Matthias, moeder Suzanne, zoon Daniël en dochter Anne. Zij vinden het allemaal heerlijk om op de markt te staan en mensen te ontmoeten. Anne van 9 heeft zelfs al een eigen mix bedacht: De Hey! Anne Mix. En Daniël van 16 weet als geen ander hoe hij verkopen moet op de Wageningse markt.
Neem ook zeker eens een kijkje op hun website: https://www.heynoot.nl.

Wat is er zo mooi aan de markt?
“Wij ontmoeten op de markt mensen van hart tot hart. Daar krijgen wij energie van, daar worden wij gelukkig van. Noten verkopen is voor ons een middel om mensen een beetje gelukkiger te maken. Ook onszelf dus”.

Wat is jullie motto?
“Wij verkopen alléén dat, wat wij ook zelf zouden kopen. Gezonde producten voor een passende prijs”.